# -*- mode: mandoku-view; -*-
#+TITLE: 鬻子
#+DATE: 2015-08-24 23:19:05.630043
#+PROPERTY: ID KR3j0001
#+PROPERTY: BASEEDITION WYG    
#+PROPERTY: JUAN 提要
<pb:KR3j0001_WYG_000-1a>¶
欽定四庫全書　　　　　子部十¶
　鬻子　　　　　　　　　雜家類一(雜學之屬/)¶
　　提要¶
　　　　(臣/)等謹案鬻子一卷舊本題周鬻熊撰崇文¶
　　　　總目作十四篇髙似孫子畧作十二篇陳振¶
　　　　孫書録解題稱陸佃所校十五篇此本題唐¶
　　　　逢行珪注凡十四篇葢即崇文總目所著録¶
　　　　也考漢書藝文志道家鬻子二十二篇又小¶
<pb:KR3j0001_WYG_000-1b>¶
　　　　説家鬻子説十九篇是當時本有二書列子¶
　　　　引鬻子凡三條皆黄老清靜之説與今本不¶
　　　　類疑即道家二十二篇之文今本所載與賈¶
　　　　誼新書所引六條文格畧同疑即小説家之¶
　　　　鬻子説也杜預左傳注稱鬻熊為祝融十二¶
　　　　世孫孔頴達疏謂不知出何書史記載鬻熊¶
　　　　子事文王早卒其子曰熊麗熊麗生熊狂熊¶
　　　　狂生熊繹成王時舉文武勤勞之後嗣受封¶
<pb:KR3j0001_WYG_000-2a>¶
　　　　於楚漢書載魏相奏記霍光稱文王見鬻子¶
　　　　年九十餘雖所説小異然大約文武時人今¶
　　　　其書乃有昔者魯周公語又有昔者魯周公¶
　　　　使康叔往守于殷語而賈誼新書亦引其成¶
　　　　王問荅凡五條時代殊不相及劉勰文心雕¶
　　　　龍云鬻熊知道文王諮詢遺文餘事録為鬻¶
　　　　子則裒輯成編不出熊手流傳附益或構虚¶
　　　　詞故漢志别入小説家歟獨是偽四八目一¶
<pb:KR3j0001_WYG_000-2b>¶
　　　　書見北齊陽休之序録凡古来帝王佐輔有¶
　　　　數可紀者靡不具載而此書所列禹七大夫¶
　　　　臯陶杜子業既子施子黯季子甯然子堪輕¶
　　　　子玉湯七大夫慶輔伊尹湟里且東門蝡南¶
　　　　門蜧西門疪北門側皆具有姓名獨不見收¶
　　　　似乎六朝之末尚無此本或唐以来好事之¶
　　　　流依仿賈誼所引撰為贋本亦未可知觀其¶
　　　　標題甲乙故為佚脱錯亂之狀而誼書所引¶
<pb:KR3j0001_WYG_000-3a>¶
　　　　則無一條之偶合豈非有心相避而巧匿其¶
　　　　文使讀者互相檢驗生其信心歟且其篇名¶
　　　　冗贅古無此體又每篇寥寥數言詞㫖膚淺¶
　　　　决非三代舊文姑以流傳既久存備一家耳¶
　　　　卷首有逢行珪序及永徽四年進書表自署¶
　　　　華州鄭縣尉其里居則未詳云乾隆四十三¶
　　　　年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3j0001_WYG_000-3b>¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0001_WYG_000-4a>¶
鬻子原序¶
鬻子名熊楚人周文王之師也年九十見文王王曰老¶
矣鬻子曰使臣捕獸逐麋已老矣使臣坐策國事尚少¶
也文王師之著書二十二篇名曰鬻子子者男子之美¶
稱賢不逮聖不以為經用題紀標子同據劉氏九流即¶
道流也遭秦暴亂書記畧盡鬻子雖不預焚燒編帙由¶
此殘缺依漢書藝文志惟有六篇今此本乃有十四篇¶
未詳孰是篇或錯亂文多遺闕至敷演大道銓撰明史¶
<pb:KR3j0001_WYG_000-4b>¶
闡域中之教化論刑徳之是非雖卷軸不全而其門可¶
見然鄧林之枝荆山之玉君子餘文可得觀矣鬻子博¶
懐道徳善謀政事故使周文屈節大聖諮詢情存帝王¶
之道辭多斥救之要理致通逺旨趣恢𢎞實先達之奥¶
言為諸子之首唱織組仁義經緯家邦垂勸誡之風陳¶
𢎞濟之術王者覽之可以理國吏者遵之可以從政足¶
使賢者勵志不肖者滌心語曰詩三百一言以蔽之曰¶
思無邪言而不朽可為龜鏡鬻子論道無邪之謂歟幸¶
<pb:KR3j0001_WYG_000-5a>¶
以休務之隙披閲子史而書籍實繁不能精備至於此¶
子頗復留心尋其力迹之端探其闡教之㫖豈如寓言¶
迂恢馳術飛辯者矣亦乃字重千金辭髙萬禩聊為注¶
解畧起指歸馳心於萬古之上寄懐於千載之下庶垂¶
道見志懸諸日月将来君子幸無忽焉¶
#+PROPERTY: JUAN 進鬻子表
<pb:KR3j0001_WYG_000-6a>¶
進鬻子表¶
臣行珪言臣聞結繩以往書疏蔑然文字之初教義斯¶
起記言之史設褒貶之迹聿興書事之官置勸戒之門¶
由啟於是國版稠疊謨訓昭彰唱讃之道以𢎞闡揚之¶
理兹暢徳業彌縟英華日新雕琢性情振其徽烈逮乎¶
周文傳聖鬻子稱賢意合道同實申師傅鬻子以文王¶
降已大啟心期明宣布政之方廣立輔成之筞足使萬¶
機留想一代咸休稽古有宗發明耳目尋其著述之㫖¶
<pb:KR3j0001_WYG_000-6b>¶
探其斥救之辭莫不原道心以裁章研神理而啟沃彌¶
綸彜訓經緯區中不徒讃說微言務於遺翰而已鬻熊¶
為諸子之首文王則聖徳之宗熊既文王之師書乃政¶
教之體雖篇軸殘缺提舉猶備紀綱譬彼盤盂發揚有¶
愈臣家傳儒素積習忠良覩明主奉師之蹤覧賢者盡¶
義之道循環徵究妙極機神敢率至愚為之注解研覃¶
析理以叙私情剪截浮辭用申狂瞽伏惟陛下則天垂¶
訓越極宣風稽太上之至和興帝王之炯誡股肱諒直¶
<pb:KR3j0001_WYG_000-7a>¶
獻替無疑大舉賢良寧濟區宇四海革面八表宅心務¶
本修文垂拱無事臣以草莱卑賤識度庸淺荷堯沐舜¶
擊壤謳歌周施政教之端屬聽太平之詠志存綴輯以¶
述矢言簡牘難周辭意斯拙謹以繕冩奉獻闕庭庶日¶
月昭明布餘暉於漏隙時雨咸泊灑餘潤於纎枯望報¶
塵露之資豈議沉舟之楫天威咫尺神魄震驚謹上表¶
以聞伏聽慈㫖謹言永徽四年十一月二十六日華州¶
鄭縣尉臣逄行珪上¶
